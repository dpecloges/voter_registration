# Εφαρμογή εγγραφών στο Μητρώο

## 1. Η ιδιαίτερη λειτουργικότητα των εγγραφών και το ζήτημα της ταυτοπροσωπίας 
«Καρδιά» του έργου είναι η ταυτοποίηση με τον ΕΕΚ και  επιστέγασμα της αξιοπιστίας και της εγκυρότητας του εγχειρήματος είναι η διασφάλιση της ταυτοπροσωπίας και του απορρήτου της ψήφου. 

### Βασική παραδοχή : Οι εγγραφές στο μητρώο του φορέα θα γίνονται σε χρονικό διάστημα μέχρι και ένα λεπτό πριν ψηφίσει ο κάθε ψηφοφόρος στην περίπτωση της φυσικής κάλπης, το αργότερο έως Παρασκευή 3 Νοεμβρίου στην ψηφιακή κάλπη εκτός εάν η ΑΕΔΕ εντωμεταξύ αποφασίσει διαφορετικά. Μεθοδολογικά λοιπόν το βάρος της ταυτοποίησης πέφτει στην εγγραφή. 

### Σημείωση: Στην 1η φάση δίνουμε προτεραιότητα στην προεγγραφή και πληρωμή της εγγραφής για όσους ψηφίζουν στην κάλπη και μόνο εάν συμφωνηθεί η ηλεκτρονική ψηφοφορία προχωράμε στην υλοποίηση των λειτουργιών που σχετίζονται με την ηλεκτρονική ψηφοφορία.

## Θεσμικά 
### 1. Η εγγραφή του χρήστη  ως μέλος με πρόθεση να ψηφίσει προαπαιτεί την ταυτοποίησή του με τον EEK.
### 2. Η εγγραφή του χρήστη προαπαιτεί δήλωση ότι όλα τα στοιχεία είναι ακριβή και ανάληψη νομικής ευθύνης για ταυτοπροσωπία (δήλωση ν.1599/86) 
### 3. Η εγγραφή του χρήστη απαιτεί την πληρωμή εγγραφής 
### 4. Η εγγραφή του χρήστη απαιτεί την απόδειξη της ταυτοπροσωπίας 

Και κατά τους δύο τρόπους ψηφοφορίας η αναζήτηση και ταυτοποίηση του ψηφοφόρου με τον ΕΕΚ θα γίνεται με τον ίδιο τρόπο και με τη λειτουργικότητα του “Μάθε πού ψηφίζεις”.

## 2. Χαρακτηριστικά και λειτουργικότητα του υποσυστήματος 

Σε κεντρική βάση δεδομένων, εγκατεστημένη όπου υποδειχθεί και σε όποιο περιβάλλον συμφωνηθεί θα βρίσκεται και η βάση του ΕΕΚ. 
Ενδεικτικά τα πεδία που ενδιαφέρουν την παρούσα εφαρμογή είναι 
ΕΙΔΙΚΟΣ ΕΚΛΟΓΙΚΟΣ ΑΡΙΘΜΟΣ (ΕΕΑ)
ΕΠΩΝΥΜΟ
ΟΝΟΜΑ
ΠΑΤΡΩΝΥΜΟ
ΜΗΤΡΩΝΥΜΟ
ΕΤΟΣ ΓΕΝΝΗΣΗΣ
ΔΗΜΟΣ / ΔΗΜΟΤΙΚΟ ΔΙΑΜΕΡΙΣΜΑ
Επιπροσθέτως, στον ίδιο ή σε παράπλευρο πίνακα με επίσης πρωτεύον κλειδί τον ΕΕΑ θα υπάρχουν τα πεδία :
1) ΤΑΥΤΟΠΟΙΗΣΗ ΝΑΙ/ΟΧΙ (default value = ΟΧΙ)
2)ΠΛΗΡΩΜΗ ΜΕΤΡΗΤΑ/ΑΛΛΗ ΠΛΗΡΩΜΗ/ΟΧΙ  (default value = ΟΧΙ)
3)ΨΗΦΙΣΕ ΝΑΙ/ΟΧΙ  (default value = ΟΧΙ)
4)ΜΗΤΡΩΟ: ΜΕΛΟΣ/ΦΙΛΟΣ  (default value = ΦΙΛΟΣ)
και
ΔΙΕΥΘΥΝΣΗ (Οδός αριθμός ΤΚ κ.λ.π. κατά τα συνήθη)
ΤΗΛΕΦΩΝΑ σταθερό κινητό 
ΕΠΑΓΓΕΛΜΑ 
ΔΙΕΥΘΥΝΣΗ ΗΛΕΚΤΡΟΝΙΚΟΥ ΤΑΧΥΔΡΟΜΕΙΟΥ
Για τα Επαγγέλματα, Περιοχές, Δήμους κ.λ.π. θα παραδοθούν παραμετρικά αρχεία.
Το υποσύστημα εγγραφών θα  είναι προσβάσιμο είτε από ταμπλέτα είτε από κινητό απ’ όπου θα το χειρίζεται ο ίδιος ο ψηφοφόρος στη δική του συσκευή.

Θα έχει ενσωματωμένη και την λειτουργικότητα του ΜΑΘΕ ΠΟΥ ΨΗΦΙΖΕΙΣ http://www.ypes.gr/services/eea/eeagr/eea.htm θα αναζητά με τα κριτήρια που αναφέρονται και θα αποδίδει την πλήρη εγγραφή με τον ΕΕΑ. 


### 2.1. Εφαρμογή κινητού για εξ αποστάσεως εγγραφή και ταυτοποίηση από τον ίδιο τον ψηφοφόρο - επιπρόσθετη λειτουργικότητα 
Διευκρινίζεται ότι ο ψηφοφόρος μπορεί να εγγραφεί ηλεκτρονικά και να ψηφίσει σε φυσική κάλπη εφόσον το επιθυμεί. Εννοείται ότι μπορεί να ψηφίσει σε ψηφιακή κάλπη, πάντα όμως με έναν τρόπο και μία φορά.

Ο χρήστης εισέρχεται στο υποσύστημα εγγραφών  μέσω του ιστοτόπου dpekloges.gr και καταχωρεί κατά τη λειτουργικότητα του Μάθε που ψηφίζεις
-          Επώνυμο
-          Όνομα
-          Δύο ψηφία από το πατρώνυμο
-          Δύο ψηφία από το μητρώνυμο
-          Έτος γέννησης

Το σύστημα θα τον αναζητήσει στον ΕΕΚ. Εφόσον η εγγραφή που επιστραφεί από το σύστημα είναι η σωστή ο χρήστης θα επικυρώνει με ένα «τικ» και θα συνεχίζει αναγράφοντας
-          Διεύθυνση κατοικίας (κατά τα συνήθη)
-          Επάγγελμα (επιλογή από λίστα επαγγελμάτων)
-          Διεύθυνση ηλεκτρονικού ταχυδρομείου
-          κινητό τηλέφωνο
#### 2.1.1 Πρόταση 1. Χωρίς φυσική ταυτοποίηση 
##### 2.1.1.1. Διαδικασία εγγραφής

Το σύστημα ζητάει
επιβεβαίωση κατοχής του κινητού τηλεφώνου μέσω κωδικού επιβεβαίωσης (PIN) που θα αποστέλλεται με SMS ή φωνητικά σε πραγματικό χρόνο επιβεβαίωση του e-mail 
 
Σημ.: Δεν επιτρέπεται η χρήση της ίδιας συσκευής τηλεφώνου σε περισσότερες από μια εγγραφές.
 
Για τα κινητά τηλέφωνα που είναι πιστοποιημένα στην Ελλάδα και τα στοιχεία κατόχου συμπίπτουν απόλυτα με τα στοιχεία του ψηφοφόρου όπως αυτά εμφανίζονται στους εκλογικούς καταλόγους του Υπουργείου Εσωτερικών, δεδομένου ότι όλοι οι κάτοχοι έχουν ταυτοποιηθεί με ταυτοπροσωπία από τις εταιρείες κινητής τηλεφωνίας με ταυτότητα, ΑΦΜ και Διεύθυνση κατοικίας, επιβεβαιώνονται τα στοιχεία του κατόχου με τη χρήση της υπηρεσίας καταλόγου του καθολικού παρόχου.
 
Για τα κινητά τηλέφωνα που τα στοιχεία κατόχου δεν συμπίπτουν απόλυτα με τα στοιχεία του ψηφοφόρου όπως αυτά εμφανίζονται στους εκλογικούς καταλόγους (όπως για παράδειγμα τα εταιρικά κινητά τηλέφωνα)  ή δεν είναι δυνατή η επιβεβαίωση του κατόχου μέσω της υπηρεσίας του καθολικού παρόχου (παράδειγμα τα κινητά τηλέφωνα εξωτερικού), απαιτείται επιπλέον αυτοματοποιημένη ταυτοποίηση μέσω έγγραφου αστυνομικής ταυτότητας ή διαβατηρίου. Η διαδικασία αυτή διεξάγεται υποχρεωτικά μέσω εφαρμογής (app) για έξυπνα κινητά τηλέφωνα ή tablets με τον ακόλουθο τρόπο:
 
Ο ψηφοφόρος εγγράφεται ή συνεχίζει την διαδικασία εγγραφής ανοίγοντας την εφαρμογή.

Στο τέλος της διαδικασίας του ζητάται να φωτογραφίσει την ταυτότητα ή το διαβατήριο του. Το σύστημα αναλύει την φωτογραφία του έγγραφου με σύστημα τεχνητής νοημοσύνης (Google Cloud Vision API) και καταχωρεί τα αποτελέσματα στην βάση δεδομένων, μαζί με όλα τα υπόλοιπα δεδομένα που παρέχονται από την συσκευή (Geolocation, Device ID/Model, Rooted κτλ), και την φωτογραφία (metadata).

 
Εναλλακτικά και εφόσον κριθεί πρόσφορο λειτουργικά και αποτελεσματικό μπορεί η πρώτη ταυτοποίηση να γίνεται με τους κωδικούς του taxis, καθώς και με μη αυτοματοποιημένους τρόπους εφόσον αυτοί παρέχουν  ασφάλεια ταυτοποίησης.
 
 
Για λόγους ασφαλείας και αξιοπιστίας του συστήματος εγγραφών θα πραγματοποιείται αυτοματοποιημένος συστημικός έλεγχος σε όλες τις εγγραφές. Ο έλεγχος θα βασίζεται σε ποιοτική και ποσοτική ανάλυση ρίσκου (risk assessment)  αξιολογώντας όλα τα δεδομένα που συλλέχθηκαν κατά την διαδικασία εγγραφής, με παράλληλη χρήση Predictive Analytics αλγορίθμου (όπως για παράδειγμα το Google Cloud Machine Learning Engine).
 
Σε κάθε περίπτωση όταν μια εγγραφή δεν πληρεί τις προϋποθέσεις ασφαλείας κατά την κρίση του συστήματος, η εγγραφή αυτή δεν ακυρώνεται  αλλά παραπέμπεται σε μη αυτοματοποιημένους ελέγχους.
 
Τέλος, ο πάροχος που θα κάνει την εκκαθάριση της χρηματικής συναλλαγής απαιτείται υποχρεωτικά να παρέχει ποιοτικά και ποσοτικά στοιχεία ανάλυσης ρίσκου (risk analalys data). Στα στοιχεία αυτά θα συμπεριλαμβάνονται και πληροφορίες όπως η χώρα έκδοσης της κάρτας, δεδομένα από την ανάλυση της διεύθυνσης IP καθώς και άλλες. Όλες οι πληροφορίες από την εκκαθάριση της συναλλαγής αποστέλλονται αυτοματοποιημένα στο σύστημα εγγραφών.

##### 2.2.1.2. Διαδικασία ταυτοποίησης
Η εφαρμογή θα συνδέεται διαδικτυακά με την ΚΒΔ και θα έχει τη δυνατότητα κλήσης  άλλων παράπλευρων εφαρμογών όπως αυτής των πληρωμών όπως θα περιγραφεί παρακάτω.
Ο πρώτος έλεγχος που οφείλει να κάνει η εφαρμογή είναι σε ειδικό πίνακα που τηρεί να εξακριβώσει εάν αυτό το κινητό που αιτείται έχει ξαναχρησιμοποιηθεί.  Στην περίπτωση αυτή το αίτημα απορρίπτεται και εμφανίζεται το μήνυμα “το κινητό αυτό έχει ξαναχρησιμοποιηθεί για τον ίδιο σκοπό.”
Μόλις ο χρήστης αιτηθεί την εγγραφή του η εφαρμογή απαιτεί την εξακρίβωση του αριθμού του κινητού με τη συνήθη διαδικασία με το pin  (με SMS ή Voice call). 
Αφού εξακριβωθεί η ταυτότητα του κατόχου του κινητού ο χρήστης από οθόνη παρόμοια με αυτή του “Μάθε που ψηφίζεις” εισάγει τα βασικά στοιχεία και αναζητά την εγγραφή του στον ΕΕΚ. Η εφαρμογή επιστρέφει τον Ειδικό Εκλογικό Αριθμό (ΕΕΑ).  Εάν δεν επιστραφεί Ειδικός Εκλογικός Αριθμός, εάν δηλαδή δεν υπάρχει εγγραφή στον ΕΕΚ, το αίτημα απορρίπτεται και εμφανίζεται το μήνυμα “δεν έχετε δικαίωμα συμμετοχής στην ψηφοφορία.  Δεν είστε εγγεγραμμένος/η στον Εθνικό Εκλογικό Κατάλογο”. 
Η εφαρμογή αναζητά τον ιδιοκτήτη του κινητού στα δεδομένα του καθολικού παρόχου με βάση τον αριθμό (1).
Η εφαρμογή συγκρίνει τα δεδομένα που έχουν επιστραφεί στα βήματα 1. και 2. δηλαδή,  το ονοματεπώνυμο που εμφανίζεται στον ΕΕΚ με αυτό του καθολικού παρόχου. Εάν το αποτέλεσμα της σύγκρισης είναι αρνητικό το αίτημα απορρίπτεται κι εμφανίζεται το μήνυμα “δεν είστε πιθανόν ο κάτοχος αυτής της συσκευής, ακολουθείστε τα επόμενα βήματα ταυτοποίησης”.
Εφόσον οι συγκρίσεις είναι οκ εμφανίζεται η οθόνη της εφαρμογής πληρωμής όπως τελικά θα συμφωνηθεί. Σημειώνεται ότι ο πάροχος εκκαθάρισης συναλλαγής θα πρέπει να καταγράφει το risk analysis.
Εάν η ταυτοποίηση μέχρι το βήμα 4. δεν ολοκληρωθεί  η εφαρμογή ζητά   από το χρήστη να φωτογραφηθεί με τη συσκευή του και ακολούθως να φωτογραφήσει το διαβατήριό του ή όποιο έγγραφο ταυτοποίησης διαθέτει. Γίνεται έλεγχος από το Vision API  και το σύστημα αποφασίζει εάν η σύγκριση αποβαίνει θετική ή αρνητική. Αναλόγως είτε επιστρέφει το μήνυμα “η ταυτοποίηση απέτυχε” είτε ολοκληρώνει την εγγραφή. 
Η εφαρμογή απαιτεί και εκτελεί επικύρωση ηλεκτρονικής διεύθυνσης και τη συμπλήρωση όλων των συμπληρωματικών πεδίων Διεύθυνση και λοιπά στοιχεία. Στη φάση αυτή το πεδίο του κεντρικού πίνακα  ΕΛΕΥΘΕΡΟ παίρνει την τιμή ΝΑΙ.
Οι εγγραφές που απέτυχαν στο βήμα 1 ή 2 διαγράφονται αυτόματα. Οι υπόλοιπες είτε τίθενται προς μη αυτοματοποιημένο έλεγχο είτε θεωρούνται ολοκληρωμένες. Ο διαχωρισμός πραγματοποιείται αυτόματα με βάση τον βαθμό επικινδυνότητας της εγγραφής  (risk assessment) (2). 


#### 2.2.2. Πρόταση 2 - Με φυσική ταυτοποίηση

Προτείνεται ο ψηφοφόρους που επιθυμεί να ψηφίσει εξ αποστάσεως να πιστοποιείται πρώτα με φυσική παρουσία σε χώρο που ορίζει η ΕΕ .
Προϋποτίθεται η  εγγραφή σε εκλογικούς καταλόγους και η αυτοπρόσωπη ταυτοποίηση χρήστη (ψηφοφόρου)
 2.2.2.1. Διαδικασία Εγγραφής
Η εγγραφή στους εκλογικούς καταλόγους γίνεται μέσω internet, τα πεδία που ζητάμε από τους ψηφοφόρους τα ίδια που αναφέρονται και στο σημείο 2.2.1.1  της πρότασης 1
Εφόσον ο χρήστης διασταυρωθεί επιτυχώς ότι έχει δικαίωμα ψήφου δρομολογείται στο σύστημα πληρωμών και με τη χρήση πιστωτικής-χρεωστικής κάρτας ή Paypal καταβάλει τη συνδρομή του και δηλώνει ότι επιθυμεί να συμμετάσχει στην ψηφοφορία μέσω της ηλεκτρονικής κάλπης.
Προτείνεται δε η πληρωμή με πιστωτική – χρεωστική κάρτα να γίνει μέσω συστήματος ePos Ελληνικής Τράπεζας, λόγω μεγαλύτερης εμπιστοσύνης και εξοικείωσης των Ελλήνων χρηστών διαδικτύου με αυτά τα συστήματα.
 
Στο τελευταίο βήμα θα παρέχεται από το σύστημα η δυνατότητα επιλογής από τα προκαθορισμένα σημεία παραλαβής, με εμφάνισή τους σε χάρτη, των κωδικών διαπίστευσης για τη συμμετοχή του στη διαδικασία. Τα σημεία παραλαβής και οι ημέρες και ώρες θα καθοριστούν από την οργανωτική επιτροπή.

### 2.3 Αναζητήσεις 
Ο χρήστης εφόσον η εγγραφή του έχει επικυρωθεί θα μπορεί να αναζητά την εγγραφή του με βάση τα βασικά κριτήρια (ονοματεπώνυμο, ΕΕΑ κ.λ.π.) ώστε να μπορεί να τροποποιήσει την εγγραφή που τον αφορά αλλά μόνον σε δευτερεύοντα πεδία. 

### 2.4 Αναφορές
Η εφαρμογή θα είναι σε θέση να παράξει εύληπτες αναφορές είτε στην οθόνη είτε σε αρχείο csv όπως θα συμφωνηθούν (όχι πάνω από 10).

Οπωσδήποτε θα είναι σε θέση να δώσει κατάσταση “Ταμείο” λαμβάνοντας υπόψη τις εγγραφές που φέρουν την ένδειξη “ΜΕΤΡΗΤΑ”
Σημ.: Με την επιφύλαξη του εάν η Επιτροπή Δεοντολογίας αποφασίσει το ποσό εγγραφής να είναι ελαστικό προς τα άνω θα μπορεί να τηρείται το ποσό που εισπράχτηκε αριθμητικά και να παράγεται  το ανάλογο “Ταμείο”.

